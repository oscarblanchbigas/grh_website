+++
title = "Night 1 Page 4"
description = ""
weight = 4
type= "night"
right = "notebook"
notebook = "GRH_night_1_2_es.ipynb"
+++

{{< header_night title="Com desfer-se del fons">}}

En la mitologia grega Cassiopea era una dona arrogant i vanitosa que es vantava de la seva bellesa incomparable. Pels astrònoms Cassiopea és una constel·lació que es pot veure a l'hemisferi nord durant tot l'any.

{{< img name="casiopea.png" caption="Mitologia o astronomia? Millor triar les dues." credit="Wikimedia Commons" >}}

Jo, com que sóc un caçador de raigs gamma, vaig a la recerca de Cassiopeia A, un romanent de supernova - el que queda d'una explosió estel·lar - que és la font extrasolar d'ones de ràdio més brillant del cel. Afectuosament l'anomenem CasA [Kasei!] i anem a la recerca dels raigs gamma que emet. I, és clar, CasA està a la constel·lació de Cassiopea.

A punt els telescopis MAGIC a CasA i espero, la nit va ser llarga.

{{< quote
    text="Quan apuntem a una font com CasA, com sabem que el que ens arriba realment va sortir de CasA? L'Univers és ple de llum de fons. I hem de tenir-ho en compte quan cacem gammes." >}}

Quan es grava un vídeo en un lloc on hi ha soroll, el tècnic de so té un truc per desfer-se'n en el muntatge final. Grava el so quan tothom està en silenci i després l'hi resta al so del vídeo. El que està fent així és eliminar el soroll.

Una cosa semblant fem nosaltres quan volem restar la llum de fons de l'univers. Apuntem els telescopis a un lloc d'on sabem que no ens arriben raigs gamma i després l'hi restem a les dades que ens arriben del lloc del cel on pensem que ens poden arribar raigs gamma.

Al primer l'anomenem OFF: sabem que d'aquí no vénen raigs gamma així que el que ens arribi serà soroll de fons.

Al segon en diem ON: pensem que d'aquí vénen raigs gamma però no estem segurs.

El truc final és restar: ON-OFF, senyal menys soroll.

{{< img name="histogram.png" caption="Blau pel soroll, vermell per la possible senyal. No oblidis desfer-te de tota la llum que no prové dels raigs gamma, o no sabràs realment el que estàs veient. " >}}

Quan porto ja 3 hores observant CasA em poso a analitzar les dades que ens arriben. I això vol dir que em poso a fer servir codi per seleccionar i sumar esdeveniments que sabem que són raigs gamma que han detectat els nostres telescopis. I, és clar, restar-li el soroll de fons que hem detectat en un lloc proper a CasA.

De nou, no li tinguis por al codi, no és un monstre, és una eina.

A la pàgina de la dreta veuràs com analitzo les primeres dades que arriben de CasA i dibuixo meu primer thetaplot. Sona estrany, no? Però així anomenem a aquests gràfics.

Si t'animes, aquest també pot ser el teu primer anàlisi de raigs Gamma!

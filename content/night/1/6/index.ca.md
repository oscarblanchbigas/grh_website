+++
title = "Night 1 Page 6"
description = ""
weight = 6
type= "night"
+++

{{< header_night title="Què fem amb els Raigs Gamma?" >}}

Arribem al final de la primera nit, o millor dit, al final de les moltes nits d'observació que ens han permès detectar els raigs gamma de CasA.

Pel camí ens hem trobat amb els telescopis i amb el codi de programació, dues eines imprescindibles per als caçadors.

Sense els ordinadors i el maneig de la programació les coses serien més difícils, i més lentes. Avui les dades de MAGIC s'envien a un centre de càlcul (el Port d'Informació Científica a Barcelona) perquè es processin. I nosaltres ens connectem al centre de dades per analitzar les observacions. Fer això amb fotos, llapis i paper ... ni m'imagino el que suposaria.

I sense els telescopis ... bé, sense els telescopis no hi ha res. No hi hauria detecció de gammes i ens estaríem dedicant a una altra cosa.

{{< img name="pic.png" caption="Foto del centre de dades on s'envien les imatges dels telescopis MAGIC i on es processen les dades. Fan falta grans ordinadors per gestionar tantes dades." >}}

Ara que hem detectat els raigs gamma de CasA potser et preguntes què podem fer amb ells. Si segueixes amb nosaltres veuràs què podem aprendre de les supernoves, els quasars i fins i tot de la pròpia velocitat de la llum estudiant els raigs gamma.

{{< quote
    text="Col·leccionar raigs gamma no és el nostre objectiu. Els caçadors cacem per aprendre més coses de l'Univers més violent." >}}

Allà fora hi ha acceleradors còsmics on les partícules viatgen a velocitats enormes i desprenen una llum molt energètica. Allà fora hi ha estrelles que exploten desprenent gran quantitat d'energia i també forats negres que s'empassen estrelles.

Els raigs gamma ens ajuden a estudiar tots aquests fenòmens.

{{< img name="agn.png" caption="Dibuix d'un Nucli de Galàxia Actiu (AGN) emetent un munt d'energia. Els gammes ens poden ajudar a entendre com són els nuclis de les galàxies." credti="NASA">}}

Però per aconseguir-ho cal saber caçar-los. I això no només requereix paciència sinó també habilitat, amb els telescopis, el codi i, és clar, amb la física.

Acompanya a la resta de caçadors en les seves nits d'investigació i descobreix com la física experimental és molt més que plans inclinats, politges i problemes que es resolen usant la fórmula adequada.

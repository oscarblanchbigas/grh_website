+++
title = "Night 1 Page 1"
description = ""
weight = 1
type= "night"
+++

{{< title
    title="Apuntat els telescopis"
    subtitle="Els raigs gamma es cacen amb unes ulleres molt especials" >}}

{{< intro
    text="Aquest és el Daniel. Encara no sap si li agrada més la física o la pizza fugazzeta. Però mentre ho descobreix, aquí està manejant unes ulleres enormes que li permeten veure un cel que molt pocs més poden observar: el cel de raigs gamma." >}}

Per utilitzar els nostres telescopis no cal mirar per un forat petit amb un ull mentre tanques l'altre. Els telescopis de raigs gamma no funcionen així. Amb els teus ulls no series capaç de caçar ni un raig gamma.

Necessites una càmera ultraràpida que detecti flaixos de llum de pocs nanosegons. Així és la càmera de MAGIC: treu fotos rapidíssimes i després nosaltres les analitzem a l'ordinador.

{{< img name="MAGIC.png" caption="Aquí pots veure la càmera dels telescopis (groc) i els miralls (vermell) que reflecteixen la llum que ens arriba i la dirigeixen cap a la càmera." credit="MAGIC Collaboration">}}

{{< quote
    text="No us penseu que els caçadors es passen el dia davant d'una pantalla mirant fotos. Aquests telescopis estan allà funcionant perquè els mateixos investigadors els construeixen, els arreglen i els operen. Per ser un caçador cal saber fer un munt de coses." >}}

Quan no estic observant en els telescopis passo llargues estones al taller envoltat d'electrònica buscant millorar la càmera de MAGIC. Ara estem treballant en uns nous filtres que ens permetin observar amb Lluna plena.

Els Telescopis Cherenkov com MAGIC observen només de nit.Fins i tot la llum de la Lluna els molesta per poder veure els raigs gamma que ens arriben des d'altres estrelles, o del que queda d'elles: les Romanents de Supernoves.

Per això hem estat desenvolupant uns filtres que permeten observar amb la Lluna. Els filtres no deixen que la llum lunar arribi als fotosensors, però permet que la llum que generen els raigs gamma segueixi arribant.


+++
title = "Night 1 Page 3"
description = ""
weight = 3
type= "night"
+++

{{< header_night title="Una gràfica val més que mil paraules">}}

Imagina't passar tota la nit despert a la part alta d'una muntanya, en una illa, amb els teus amics. Imagina't veure l'alba envoltat del mar, amb els núvols de mil tons diferents de vermell. Quan surt el Sol, vas a dormir i esperes que es posi de nou. Gairebé com un vampir.

{{< img name="magic_dawn.jpg" caption="No em diguis que no et passaries uns dies aquí..." credit="Daniel López, IAC" >}}

Bé, això no és exactament el que fem. Observar és un treball intens. Els telescopis han d'estar a punt, cal assegurar que tot està en ordre per no perdre ni una hora d'observació. Les nits són llargues i cal tenir paciència, seguir a l'aguait a la recerca dels nostres preuats gammas.

{{< quote
    text="Tots els caçadors que treballem amb els telescopis MAGIC ens alternem les nits d'observació. És el que anomenem 'shifts' i ens toca anar un cop l'any." >}}

I has de saber una altra cosa.

Caçar gammes no vol dir veure fotos de colors espectaculars com la que hi ha a la dreta. Nosaltres, quan vam cacem raigs gamma el que veiem és això:

{{< img name="histogram.png" caption="iUna gràfica val més que mil paraules. Potser les fotos de colors t'agradin més al principi. Però quan entenguis la informació que conté aquest dibuix, potser canviïs d'opinió." >}}

Segur que t'agraden els colors de les imatges que aconsegueixen telescopis com el Hubble. A mi també. Però no et decepcions perquè MAGIC no tingui aquests colors i aquestes formes. Nosaltres cacem gammes, i aquest és un dels preus que cal pagar per acostar-se al Univers més violent. Veuràs com en poc temps el fet que les fotos no siguin tan atractives et semblarà un preu baix per entrar en el món de les altes energies còsmiques.

Aconseguir una gràfica així requereix hores d'observació. Més de les que t'imagines. Perquè quan encens el telescopi i apuntes a una font el primer que veus és res. Absolutament res.

Després passa el temps i el que veus és soroll. Res més que soroll.

Com aconseguim doncs veure els raigs gamma que ens arriben? Segueix observant amb mi i ho veuràs.

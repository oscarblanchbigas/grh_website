+++
title = "Night 2 Page 1"
description = ""
weight = 1
type= "night"
+++

{{< title
    title="El Microquàsar es desperta"
    subtitle="Els caçadors sempre estan a l'aguait" >}}

{{< intro
    text="Aquesta és Alba. Li agrada ballar salsa. I cada vegada que viatja per feina aprofita alguna nit per sortir a ballar. Va aprendre de petita, mirant com els grans ballaven. Ara segueix observant moviments amb atenció, en concret els d'un forat negre amb massa estel·lar que balla al Cosmos amb una estrella propera. Junts formen el microquasar Cygnus X-1 i Alba l'observa amb els telescopis MAGIC perquè en aquest ball es creen molts rajos Gamma." >}}

Jo utilitzo els telescopis MAGIC, però hi ha caçadors de raigs gamma repartits per tot el món que fan servir diferents instruments. La meva amiga Meredith, per exemple, treballa en HAWC, un observatori que està a Mèxic. La vaig conèixer en un congrés a Alemanya, on també estava Marvin, un investigador post-doc que treballa amb el satèl·lit Fermi.

{{< img name="cherenkov_detection.png" caption="Tres maneres diferents de detectar raigs gamma. El satèl·lit Fermi de la NASA. L'observatori HAWC a Mèxic. Els telescopis MAGIC a La Palma. " credit=" NASA / DOI / Fermi LAT Collaboration / Col·laboració HAWC / MAGIC Collaboration" >}}

{{< quote
    text="Els Caçadors estem per tot el món, fins i tot tenim satèl·lits orbitant la Terra. I quan algú veu alguna cosa important en el cel, avisa als altres perquè es fixin i l'estudiïn també." >}}

No tots observem el mateix ni de la mateixa manera. Fermi i HAWC, encara que són molt diferents, veuen gairebé tot el cel en conjunt. De fet Fermi veu tot el cel gràcies al fet que va donant voltes a la Terra. Els avantatges de ser un satèl·lit. Cada 3.2 hores dóna dues voltes a la Terra i miraen totes les direccions. A MAGIC ens fixem només en el tros de cel al què apuntem els telescopis. Això sí, ho veiem amb més detall que els altres.

El problema és que quan apuntem els telescopis a una zona, ens perdem tota la resta. Però aquí ens ajuda Fermi, si alguna cosa important està passant, ens avisa i ràpidament podem moure els telescopis i observar allò que està passant.

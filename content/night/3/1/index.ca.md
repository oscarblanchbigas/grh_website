+++
title = "Night 3 Page 1"
description = ""
weight = 1
type= "night"
+++

{{< title
    title="En Terreny Desconegut"
    subtitle="De què està fet l'Univers?" >}}

{{< intro
    text="Aquest és el Quim. Quan no està caçant Raigs Gamma el trobaràs fent travessies en alta muntanya. Però arribar al cim no és el seu únic objectiu. Sap que si no està atent a cada moment i gaudeix del camí, tot perd el sentit. El mateix succeeix al caçar raigs gamma, i més si el teu objectiu és descobrir de què està fet l'Univers." >}}

De vegades el dia comença a les 4 de la tarda. I no, no estàs a l'estiu, de vacances, sense deures ni exàmens al setembre.

Als shifters de MAGIC ens passa cada vegada que venim a observar. Durant 4 setmanes ens donem el bon dia encara que falti poc per la posta de sol.

Aquesta vegada estic amb Roberta d'Itàlia, Dario de Croàcia i Kenji del Japó, a qui avui li toca fer l'esmorzar. Què esmorzaran al Japó?

{{< img name="breakfast.jpg" caption="Mai abans havia provat el Natto - soja fermentada-, i no està tan malament com sona.">}}

{{< quote
    text="Aquesta és una altra de les coses bones de MAGIC: no només aprenem de l'Univers més extrem sinó també de les diferents cultures del nostre món." >}}

Cada un dels que estem fent aquest shift tenim un objectiu científic diferent, cadascú observa una font diferent, i es fa preguntes diferents. Però tots trobem en els telescopis MAGIC l'instrument ideal per a la nostra investigació. Per això estem aquí tots i ens ajudem durant les nits d'observació.

El meu objectiu és detectar, encara que sigui de manera indirecta, Matèria Fosca, un dels grans misteris de l'Univers.

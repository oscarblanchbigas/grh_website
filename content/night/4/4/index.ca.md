+++
title = "Night 4 Page 4"
description = ""
weight = 4
type= "night"
+++

{{< header_night title="La velocitat de la llum">}}

Segurament el Físic més conegut de tots els temps és Albert Einstein. Tots haureu sentit parlar d'ell.

I una de les teories científiques més famoses, la seva teoria de la relativitat. Segur que també et sona.

La teoria de la relativitat no diu que tot sigui relatiu. De fet una de les seves hipòtesis bàsiques és que hi ha una cosa que mai és relativa, és totalment absoluta.

Quina és aquesta cosa? **La velocitat de la llum al buit**, que la teoria de la relativitat considera constant.

{{< img name="speed_of_light.png" caption="Al buit, la velocitat de la llum pren aquest valor constant i mai el supera. O almenys res ho ha desmentit fins ara. Hi ha teories que proposen noves idees respecte a la velocitat de la llum. Però encara no han estat demostrades." >}}

Jo el que vull mostrar (o com a mínim intentar-ho) és que aquesta hipòtesi no és certa, que la velocitat de la llum en el buit pot ser més o menys de la que coneixem. És el que en el camp anomenem Violació de la Invariància Lorentz. I diverses teories la proposen per aconseguir unificar la Teoria de la Relativitat amb la Teoria Quàntica en una gran teoria que englobaria tota la física: el gran i el petit. És el que es coneix com la **Teoria de Gravetat Quàntica**.

I si trobem raigs gamma que viatgen a un valor més alt o més baix que la velocitat de la llum? Seria la nostra manera de demostrar que la hipòtesi no és certa: trobant alguna cosa que no la compleix. I això és l'"únic" que podem fer els científics perquè demostrar que alguna cosa és certa és bàsicament impossible ja que no es poden provar infinites possibilitats.

{{< quote
    text="Recordeu que els raigs gamma són llum de molt alta energia. I si la velocitat de la llum depengués de l'energia de cada raig gamma? A MAGIC portem des del 2005 detectant gammes i mesurant les seves energies i temps d'arribada. És un instrument ideal per buscar fotons més ràpids o més lents que la velocitat de la llum." >}}

Abans hem dit que Mrk 421 està molt a prop de la Terra per als estàndards de l'Univers, però tot i així no deixa d'estar a 400 milions d'anys llum.

Suposem dos fotons d'energies diferents que vagin (hipotèticament) a velocitats diferents. Després de viatjar una distància tan llarga com la que hi ha entre Mrk 421 i la Terra, haurien d'arribar a la Terra en moments diferents.

Això és el que intento mesurar jo, aquest desfasament que pot ser de tan sols uns pocs segons.

I per fer-ho observo si l'evolució temporal del flare té un retard quan el miro per diferents energies.

Això corroboraria que realment gammes de diferents energies viatgen a diferents velocitats, oi?


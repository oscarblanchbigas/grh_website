+++
title = "Night 4 Page 2"
description = ""
weight = 2
type= "night"
+++

{{< header_night title="Observar o no observar, aquesta és la qüestió">}}


Ja sabeu que quan observem no estem mirant per un ocular com en els telescopis amateurs. Tenim pantalles que ens donen tot tipus d'informació de les dades i del que observem.

Però un ull sempre ha d'estar atent al mail. En qualsevol moment poden arribar avisos importants.

{{< img name="mail.png" caption="El mail és l'eina de treball que més necessitem. També fem servir xarxes socials i missatges però, en el nostre cas, del que és realment important t'assabentes sempre per mail.">}}

**Si!! Som-hi!! A per ell!**

Ja, ens avisen en anglès. Però no pot ser d'una altra manera. Les dues altres grans instal·lacions de telescopis Cherenkov estan a Namíbia (HESS) i als Estats Units (VERITAS).

Sembla que MKN 421 està en "flare" així que hauríem d'intentar observar-lo. Però d'altra banda se suposa que hem de seguir l'Agenda. Què hauria de fer?

{{< quote
    text="Per prendre dades amb els telescopis MAGIC es necessiten com a mínim tres persones a l'observatori. Entre ells, un és l'últim responsable. I avui em toca a mi prendre les decisions." >}}

Però si deixo de mirar Cas A, Daniel s'enfadarà. Si em salto les observacions de Perseus, el Quim no em parla més. Si és avui el dia que Cyg-X1 ha decidit emetre raigs gamma, a l'Alba li dóna alguna cosa. Però un "flare" així només passa molt de tant en tant ...

No és fàcil decidir. Des del meu punt de vista està clar que és el millor: anar a pel flare. Però en una col·laboració com MAGIC, amb més de 100 persones, hi ha molts punts de vista diferents. I no hi ha només un que sigui correcte.

A les 3 de la matinada no hi ha ningú a qui trucar i preguntar. Hauré de decidir jo: Anem a per MKN 421 !!


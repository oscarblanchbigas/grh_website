+++
title = "Night 4 Page 1"
description = ""
weight = 1
type= "night"
+++

{{< title
    title="La velocitat dels raigs Gamma"
    subtitle="Fogonades al cel" >}}

{{< intro
    text="Aquesta és la Leyre. Una de les coses que més li agrada és conduir. No té problemes en agafar el cotxe i fer quilòmetres i quilòmetres veient dom passa el paisatge. Qui es mou en realitat, ella o el paisatge? Preguntes com aquesta van donar lloc a la teoria de la relativitat, una nova manera de pensar l'espai i el temps. La Leyre utilitza els telescopis MAGIC per, precisament, posar a prova aquesta teoria.">}}

Aquí tots som Caçadors de Raigs Gamma, però alguns som més selectius que altres.

De tots els raigs gamma, a mi els que m'interessen són els que vénen de **flares**.

Què són els flares? La traducció de l'anglès seria flamarada o fogonada. Nosaltres fem servir el concepte flare per referir-nos a un període en el qual ens arriben més raigs gamma dels habituals des d'una posició concreta de l'Univers.

{{< quote
    text="La nostra manera d'entendre un flare no és tan diferent al seu significat real: podria comparar-se a encendre un llumí que es consumeix ràpidament. Encara que, és clar, es tracta d'una flama que està a milions d'anys llum i amb una energia molt superior." >}}

Per exemple, al juny de 2015 es va detectar un flare provinent del blazar 3C279, a cinc mil milions d'anys llum. L'última vegada que s'hi havia detectat activitat havia estat el 1991! Després de 14 anys apareix sense avisar ... I, fins al moment, es tracta de l'objecte d'alta energia més lluminós que s'ha observat

{{< video url="https://www.youtube.com/embed/9Rl4l6tuHGg" caption="En aquest vídeo cada cercle representa un raig gamma detectat per FERMI. La mida i el color dels cercles donen una idea de la seva magnitud. Fixa't com en un moment determinat, augmenta la quantitat de raigs gamma: aquest és el flare.">}}

Normalment la 3C279 és una de les moltes galàxies actives que podem observar.

Però d'un dia per l'altre es va convertir en l'objecte més brillant del cel Gamma. I així durant 4 dies. Això va ser precismaente el flare.

{{< img name="flare.png" caption="El flare va començar el 14 de Juny de 2015 i 4 dies més tard ja havia acabat. Encara no sabem per què es va produir.">}}

Cada dia d'observació fem un pla dels objectes que volem observar. Per avui tenim romanents de supernoves, sistemes binaris, púlsars, agrupacions de galàxies, ...

Els flares, que són els que m'interessen a mi, mai estan al menú del dia. Però clar, un mai sap quan succeiran.


+++
title = "Per què Caçadors?"
description = "Perquè ens agrada anar sempre una mica més enllà"
color = "red"
weight = 2
+++

Caçadors de Raigs Gamma neix amb la idea d'apropar els joves als fenòmens més energètics i extrems de l'Univers i a les eines que es fan servir per estudiar-los. Per a això, hem creat aquesta plataforma amb un format i disseny que busca la innovació en tot moment: la combinació de web, python i material audiovisual.

L'aplicació web està orientada als estudiants de centres de Secundària, però tothom és benvingut a gaudir de l'aventura que hi ha dins. Inclou material educatiu per conèixer el treball que es desenvolupa en el camp de l'astronomia Gama, informació dels telescopis que s'han dissenyat i construït en centres de recerca de l'estat, i una estructura per a obtenir, manejar i analitzar una sèrie de dades i treure conclusions sobre què és allò que estan observant i com es relaciona amb el que han après de l'Univers més extrem.

Els missatges i l'entorn estan adaptats a les edats a què s'adreça el projecte, però no es tracta simplement d'un divertiment. La complexitat del projecte augmentarà a mesura que s'embarquin en la caça de gammes, però la component d'investigació es barreja amb el joc, l'aprenentatge i el repte que suposa un bon enigma.
